Computer
Da Wikipedia, l'enciclopedia libera.

Un computer (pronuncia italiana: /komˈpjuter/[1]), in italiano anche
noto come elaboratore o calcolatore, è una macchina
automatizzata programmabile in grado di eseguire sia complessi
calcoli matematici (calcolatore) sia altri tipi di elaborazioni dati
(elaboratore).[2][3]
Concepito come una macchina per automatizzare alcune capacità
della mente umana, come ad esempio il calcolo e la capacità di
memorizzazione potenziandone la portata e applicandole alla
soluzione di particolari problemi scientifici e ingegneristici,[4] a
Blue Gene, macchina di grandi
partire dalla seconda metà del XX secolo, evolve in macchina in
dimensioni, con potenze di calcolo
grado di eseguire le elaborazioni dati più varie. Ci si riferisce
dell'ordine dei petaFLOPS, in un
comunemente al computer come ad un dispositivo elettronico e
centro di ricerca (High Energy
digitale, programmabile a scopo generico, costruito secondo il
Accelerator Research Organization,
modello teorico-computazionale della cosiddetta macchina di
KEK)
Turing e la cosiddetta architettura di von Neumann, anche se oggi
tuttavia il termine assume il significato più generico di sistema
elettronico di elaborazione programmabile e non programmabile, includendo dunque una vasta gamma di
tipologie di dispositivi: sebbene i computer programmabili a scopo generico siano oggi i più diffusi,
esistono infatti in specifici ambiti di applicazione modelli di computer dedicati a vari campi e settori come
automazione industriale, domotica, computer grafica.
Nel corso della storia, l'implementazione tecnologica di questa macchina si è modificata profondamente sia
nei meccanismi di funzionamento (meccanici, elettromeccanici ed elettronici), sia nelle modalità di
rappresentazione dell'informazione (analogica e digitale) sia in altre caratteristiche (architettura interna,
programmabilità, ecc.). In questa forma e al pari della televisione, esso rappresenta il mezzo tecnologico
simbolo che ha maggiormente modificato le abitudini umane dopo la seconda guerra mondiale: la sua
invenzione ha contribuito alla nascita e allo sviluppo dell'informatica moderna, che ha segnato l'avvento
della cosiddetta terza rivoluzione industriale e della società dell'informazione.

Indice
Differenze tra computer e calcolatrice
Storia e linguistica
Etimologia
Terminologia
Storia
Descrizione
Struttura logica
Hardware, software, programmazione

Applicazioni pratiche
Successo dei computer
Tipi di computer
Sistema centrale
Minicomputer
Microcomputer
Home computer
Personal computer
Altre categorie
Oltre le categorie: emulazione e virtual machine
Architettura
Costituenti tipo di un calcolatore elettronico personale
Componentistica (hardware)
Case e tipo di installazione
Alimentatore
Scheda madre
Unità centrale di elaborazione
Memorie
Altre schede elettroniche
Periferiche di Input-Output
Bus di sistema
Interfacce generiche
Note tecniche
Modularità ed espandibilità
Parametri prestazionali
Reti di computer
Evoluzione: computer quantistici
Note
Voci correlate
Altri progetti
Collegamenti esterni

Differenze tra computer e calcolatrice
Mentre entrambi presentano un'ALU (Unità aritmetica e logica) la calcolatrice ha il solo scopo di ricevere
un input (solitamente da una tastiera), eseguire le operazioni richieste e trasmettere un output (il risultato) su
un display (solitamente vengono utilizzati quelli a sette segmenti) e non è programmabile.

Invece il computer riceve un input, esegue dei calcoli e emette più output, che in alcuni casi possono essere
trasmessi su più transistor (display e memoria, in caso di un trasferimento dati) ed è programmabile
(Microsoft Windows, GNU/Linux, database management system, giochi).

Storia e linguistica
Etimologia
Il termine computer è il nome d'agente del verbo inglese to
compute, che deriva dal francese computer.[5] L'etimo latino è
composto da com = cum (insieme) e putare (tagliare, rendere
netto – da cui potare in italiano) e significa propriamente:
«confrontare (o comparare) per trarre la somma netta».[6] In inglese,
il termine indicava originariamente un essere umano,[7] incaricato di
eseguire dei calcoli. Il primo utilizzo nel senso moderno è attestato
nel 1947,[8][9] ma bisognerà attendere la metà degli anni 1950
perché questa accezione diventi di uso comune (si notino, a questo
proposito, i diversi acronimi dei computer ASCC ed ENIAC).

Analizzatore differenziale

Terminologia
Come per gran parte della terminologia informatica, tra il termine
italiano «elaboratore» e il termine «computer» mutuato dall'inglese,
nel linguaggio comune prevale nettamente l'uso del termine
«computer».[10] In altre lingue europee accade diversamente: nella
lingua francese si usa il termine ordinateur; nella lingua spagnola si
Scheda perforata
usano i termini computadora e ordenador. La tendenza di usare
parole inglesi è spesso biasimata in una diatriba sull'esterofilia della
lingua italiana recente,[11][12] ma le proposte alternative, come il
«computiere»[13][14] del professor Arrigo Castellani, accademico della Crusca e fondatore degli Studi
Linguistici Italiani, non hanno riscosso sufficiente applicazione. Negli anni 1960 e 1970 è stato utilizzato
anche il termine «ordinatore», oggi in disuso, calco linguistico sul francese ordinateur.
In italiano il termine computer significa «calcolatore», che però ha un significato più ampio: può indicare
anche una macchina non automatizzata (come ad esempio un regolo calcolatore), oppure una macchina
automatizzata in grado di eseguire esclusivamente semplici calcoli matematici (come ad esempio una
macchina addizionatrice). Nel secolo scorso poteva indicare anche un essere umano: la figura di
«calcolatore» era un ruolo presso alcuni osservatori astronomici italiani.

Storia
Lo stesso argomento in dettaglio: Storia del computer.

Il computer è la versione più evoluta di una serie di strumenti di calcolo inventati sin dall'antichità tra i quali
l'abaco, la macchina di Anticitera, i bastoncini di Nepero; gli esemplari di macchine calcolatrici più famosi
in età moderna sono forse la macchina di Pascal (1645) e la macchina di Leibniz (1672), ma va ricordata
anche la macchina calcolatrice di Wilhelm Schickard, del 1623, della quale sono rimasti soltanto i progetti.

Il passaggio da macchina calcolatrice a vero e proprio computer (nel
senso di dispositivo programmabile) si deve a Charles Babbage: la
sua Macchina analitica, progettata nel 1833, anche se mai realizzata,
è considerato il primo esempio di computer della storia; si trattava di
una colossale macchina a ingranaggi, alimentata a vapore e dotata
di input, output, unità di memoria, di unità di calcolo decimale con
registro dell'accumulo dei dati e di un sistema di collegamento tra le
varie parti e contrariamente a quanto si potrebbe pensare, era
interamente digitale.[15]
Nel corso dei decenni successivi il computer è passato attraverso
vari stadi evolutivi: il computer analogico (ne è un esempio
La macchina analitica di Charles
l'analizzatore differenziale di Vannevar Bush del 1927), la macchina
Babbage
di Turing, i computer digitali meccanici ed elettromeccanici (la Serie
Z di Konrad Zuse, la macchina di Stibitz e l'ASCC di Howard
Aiken) ed infine quelli digitali ed elettronici (l'ABC di John Vincent
Atanasoff e Clifford Berry, l'ENIAC di John Presper Eckert e John Mauchly, il Colossus britannico); nel
corso del XX secolo, inoltre, importanti progressi nel campo dell'elettronica - come il transistor e il circuito
integrato - e dell'informatica hanno contribuito all'evoluzione del computer nella sua forma attuale passando
da dispositivo elettronico presente solo in aziende e centri di ricerca a dispositivo ad uso comune e consumo
di massa per gli utenti comuni.

Descrizione
La componentistica hardware, generalmente racchiusa all'interno di un contenitore denominato case,
comprende la scheda madre, la CPU, l'alimentatore elettrico, la memoria primaria e la memoria di massa,
più eventualmente altre schede preposte a funzioni accessorie o complementari,[16] come ad esempio una o
più schede video o una scheda audio.[17]
Sostanzialmente, i calcolatori si dividono in analogici e digitali:
un calcolatore analogico è un tipo di calcolatore che elabora i problemi per analogia, o in
termini più scientifici, per quantità continue;
un calcolatore digitale è un tipo di calcolatore che elabora i problemi digitalizzando, ovvero
le quantità che considera sono discrete.
I dati cioè, possono essere rappresentati in due modi, analogico o digitale:[18] un dato analogico è una
rappresentazione continua, analoga all'informazione effettiva che rappresenta, mentre un dato digitale è una
rappresentazione discreta, che spezza l'informazione in elementi distinti poiché l'elaborazione viene eseguita
per passi finiti (vedi algoritmo). L'informatica, per come si è sviluppata, ha preso maggiormente in
considerazione la seconda categoria di calcolatori. La prova è che i computer contemporanei funzionano
secondo l'algebra booleana, ovvero la logica di funzionamento di un normale computer ammette due stati
precisi, rappresentati dalle cifre 0 e 1. Esempi di calcolatori analogici odierni sono il termometro e l'orologio
tradizionali: nonostante vi siano gli indicatori dei gradi o delle ore, in realtà essi non sono sufficienti per
astrarre la posizione esatta del mercurio o delle lancette.[18][19] Il mercurio nel termometro sale con
continuità lungo le tacche, mentre un termometro digitale calcola la temperatura secondo una logica binaria
e discreta.

Struttura logica
Lo stesso argomento in dettaglio: Architettura (computer).

La struttura logica del computer attuale può ricondursi alla
presenza di almeno cinque elementi fondamentali o
sottosistemi:
Unità centrale di elaborazione (UCE o CPU,
acronimo di Central Processing Unit);
Memoria;
Schede elettroniche di espansione;
Dispositivi di input/output;
Canale di comunicazione dei dati (o Bus).
Questo schema venne proposto per la prima volta dal
matematico John von Neumann all'interno di uno scritto
Architettura di von Neumann
informale del 1945 noto come First draft of a report on the
EDVAC e va sotto il nome di architettura di von
Neumann.[20] L'opera nasce dalla partecipazione di von Neumann al progetto ENIAC e raccoglie le idee
provenienti da vari membri del team di sviluppo su come migliorare la funzionalità del computer nascituro.
Va inoltre ricordato che von Neumann era stato profondamente influenzato da Alan Turing,[21] il quale
aveva proposto nel 1937[22] un modello di calcolo - passato alla storia come Macchina di Turing - che ben
si prestava a descrivere le operazioni eseguite da un computer, pur non essendo stato concepito per quello
scopo (Turing si stava occupando in quella sede del problema della computabilità, non della realizzazione
di un calcolatore). Il funzionamento della Macchina di Turing suggerì a von Neumann l'idea che la
memoria dovesse contenere non solo i risultati delle operazioni svolte dal computer, ma anche le istruzioni
di programmazione.
Premesso il contributo degli altri progettisti dell'ENIAC e quello di Alan Turing, a von Neumann va il
merito di aver approfondito, arricchito e messo a sistema gli spunti raccolti: motivo per il quale la struttura
logica sopra indicata è oggi nota come architettura di von Neumann.

Hardware, software, programmazione
Lo stesso argomento in dettaglio: Hardware, Software e Programmazione (informatica).

«I computer sono inutili . Ti danno solo risposte»
(Pablo Picasso)
A differenza della mente umana, intesa come attività del cervello, che è in grado di affrontare e risolvere
problemi nuovi a mezzo di facoltà cognitive come intuizione e ragionamento, il computer, in quanto
macchina, pur partendo ugualmente da dei dati in input, è invece un semplice esecutore di ordini, compiti o
istruzioni impartite dall'esterno per risolvere determinati problemi d'interesse attraverso un algoritmo di
risoluzione del problema stesso in modo tale che a partire da determinati input produca determinati output
attraverso elaborazione degli stessi. Esso nasce dunque per eseguire programmi o applicazioni: un
computer senza un programma da eseguire è inutile.
Il computer, in quanto esecutore, ha dunque bisogno di essere istruito o programmato dall'esterno per mano
competente di un programmatore, il quale comunica/interagisce con la macchina attraverso i linguaggi di
programmazione ad alto, medio o basso livello di astrazione (linguaggio macchina), che si differenziano tra
loro secondo vari paradigmi di programmazione. Queste parti immateriali che consentono l'utilizzo di

programmi vengono comunemente chiamate software in
contrapposizione all'hardware che è invece la parte fisica
(elettronica), nel senso di materiale e tangibile, degli elaboratori e
che consente l'esecuzione dei programmi stessi. Tutto ciò che si può
ottenere con l'utilizzo accoppiato di strumenti informatici o risorse
hardware e software costituisce un 'applicazione informatica. Tutto
il resto, oltre ad hardware e software, sono i dati presenti nella
memoria del computer, compresi all'interno di file e directory ed
utilizzati in input dai programmi stessi per l'espletamento in output
del particolare servizio richiesto dall'utente.
Ovviamente quando si lavora su un computer scompare agli occhi
dell'utilizzatore il funzionamento hardware interno della macchina
interfacciandosi con essa unicamente tramite il linguaggio di
programmazione ad alto livello oppure grazie all'interfaccia utente
del software stesso garantendo così quella grande flessibilità di
utilizzo anche a chi non ne conosce i principi fisico-elettronici di
funzionamento e che costituisce, assieme alla potenza di
elaborazione, a quella di memorizzazione e alla riprogrammabilità,
la chiave di successo dei computer stessi. Questo processo di
astrazione a partire dal livello fisico è comune a tutta l'informatica.

Livelli di astrazione ed esecuzione
dal software all'hardware

Il programma o software di base di gran lunga più importante per un
computer (se previsto nell'architettura generale) senza il quale la
macchina non potrebbe funzionare è il sistema operativo, che si
occupa di gestire la macchina, le sue risorse hardware e le altre
applicazioni che vi sono eseguite.[23] Fornisce così all'utente
un'interfaccia (grafica o testuale) con la macchina gestendo o
coordinando in maniera efficiente le operazioni di input/output
comandando le rispettive periferiche di sistema, gestendo le
operazioni di esecuzione dei programmi applicativi assegnandovi di
volta in volta le risorse hardware necessarie al processamento
(scheduling) ed infine gestendo l'archiviazione e l'accesso ai dati
memorizzati attraverso il cosiddetto file system.
Dal punto di vista hardware il computer, inoltre, è un sistema
elettronico digitale (programmabile) che elabora cioè tutti i dati in
formato digitale o numerico ovvero come sequenze di 0 e 1
corrispondenti a due livelli di tensione (alto e basso) corrispondenti
a loro volta ai due stati fisici di interruttore aperto e chiuso. La
Codice sorgente di un programma
logica elettronica interna di funzionamento è dunque basata
scritto in C
sull'Algebra di Boole. Il linguaggio dell'hardware è propriamente
un linguaggio macchina ovvero sequenze di bit cui si associano per
semplice codifica i linguaggi a più alto livello. Ovviamente l'immissione dei dati in input alla macchina
elaboratrice è di tipo alfa-numerico decimale per cui è necessaria un'operazione di traduzione o codifica
delle informazioni in binario; viceversa per ottenere una visualizzazione in output dei risultati
dell'elaborazione è necessaria una traduzione o codifica inversa da binario ad alfa-numerico decimale. Tale
codice è generalmente il codice ASCII.
A larghe linee la progettazione di sistemi di elaborazione a livello hardware ricade in massima parte nel
campo dell'ingegneria informatica (la quale a sua volta afferisce conoscenze dall'ingegneria elettronica),
mentre lo sviluppo software è affidato in massima parte al campo dell'informatica pura. Pur tuttavia i confini

tra le due discipline non sono rigidi bensì spesso assai sfumati.

Applicazioni pratiche
In sostanza un computer è in grado di eseguire operazioni logiche
come ad esempio calcoli numerici e storicamente è stato proprio il
calcolo la prima forma di applicazione del computer ovvero il
problema che ha spinto all'invenzione e alla realizzazione del
computer stesso. Dalla nascita della struttura più elementare in
seguito si sono sviluppati e succeduti molti tipi di computer, costruiti
Un'applicazione di videoscrittura
per svariati compiti, professionali e non, che, pur affinando sempre
tipica di un PC
più il calcolo numerico fino ad arrivare al moderno calcolo
scientifico ad elevate prestazioni grazie ai supercalcolatori, vanno
ben oltre offrendo applicazioni diffusissime all'utente comune come la videoscrittura in sostituzione delle
vecchie macchine da scrivere e in generale applicazioni di office automation, fogli di calcolo, creazione e
gestione di database, la progettazione assistita al calcolatore, la computer grafica, la simulazione, sistemi
elettronici di controllo, applicazioni di diagnostica medica, i videogiochi ecc.

Successo dei computer
Le chiavi di successo del computer sono dunque la grande
potenza di elaborazione e la notevole capacità di
memorizzazione che, in qualità di macchine, estendono le
rispettive capacità umane di calcolo, processamento e
memorizzazione consentendo una diminuzione sensibile dei
tempi richiesti per la risoluzione di un problema dato o spesso la
sua effettiva risoluzione, altrimenti non possibile. Ad essa si
aggiunge la grande usabilità grazie al suo utilizzo in molti campi
dell'elaborazione dati (vedi i sistemi embedded) e, sul fronte del
consumo di massa, allo sviluppo di innumerevoli applicazioni a
favore di una vasta gamma di utenti e, nella maggior parte dei
casi, anche la semplicità di utilizzo da parte dell'utente stesso
grazie all'implementazione di sistemi di interfacciamento
utente/macchina molto spesso di tipo user-friendly.

Crescita del numero di transistor per
processori e previsione di Moore

velocità: la velocità di un processore è costantemente aumentata in linea con la legge di
Moore, stessa cosa dicasi per la capacità di memorizzazione;
economicità: il costo di un processore e del computer in toto è diminuito progressivamente
nel tempo per motivi di economia di scala;
flessibilità: facilità di configurazione e riconfigurare attraverso software;
scalabilità: la dimensione dei programmi può crescere sino ai limiti della memoria o dello
spazio di memorizzazione senza costi aggiuntivi.

Tipi di computer
Il termine computer, nel senso moderno-elettronico, ha ormai assunto un significato sempre più vasto
comprendendo la semplice calcolatrice fino ai grandi sistemi di calcolo e venendo dunque ad assumere il
significato più generale di sistemi di elaborazione dati. Tuttavia i computer possono essere idealmente divisi

in alcune categorie molto generali, a seconda delle loro
caratteristiche salienti, dell'uso che in generale se ne fa, del software
e dei sistemi operativi che fanno girare e dell'epoca in cui sono
comparsi. Le definizioni nel tempo sono molto cambiate e i confini
non sono mai così netti.
Una prima classificazione in base all'uso distingue tra computer
general purpose, ovvero riprogrammabili per svariate applicazioni
dall'utente, e computer special purpose ovvero sistemi embedded
dedicati ad una sola applicazione specifica come ad esempio i
L'ENIAC
microcontrollori. Un'altra classificazione è basata sull'accesso
condiviso o meno alle risorse hardware: un computer general
purpose può essere monoutente oppure multiutente sfruttando il
cosiddetto timesharing delle risorse e con diversi sistemi operativi. Un computer monoutente può essere
monotasking oppure multitasking ovvero può eseguire più processi in contemporanea (in pratica tutti i
computer moderni). Ovviamente un computer multiutente è anche multitasking.
Una classificazione basata sulle dimensioni, sull'evoluzione storica e sulla destinazione d'uso è invece
quella che segue. In linea di massima le dimensioni dei sistemi di elaborazione sono progressivamente
diminuite nel tempo in virtù del miglioramento delle tecniche di elaborazione digitale ovvero all'alta
capacità di integrazione dei transistor all'interno dei processori ed il parallelo aumento della capacità di
processamento. Computer di grandi dimensioni rimangono ora solo nei grandi centri di calcolo.

Sistema centrale
Lo stesso argomento in dettaglio: Mainframe.

Negli anni 40 i computer occupavano stanze intere, l'energia
richiesta per il funzionamento ed il raffreddamento era elevata e,
naturalmente, erano costosissimi; per questo motivo si tendeva a
sfruttarli il più possibile e, quindi, l'utilizzo era suddiviso
generalmente fra un numero di utenti piuttosto grande. Spesso la
comunicazione con la macchina sia in input che in output avveniva
direttamente tramite l'uso di schede perforate. IBM è stata il primo
costruttore di mainframe e, anche attualmente, i suoi sistemi più
potenti, tra quelli direttamente a listino, sono classificati secondo
questo termine.

Esempio di mainframe

Questi sistemi sono caratterizzati da una elevata capacita' elaborativa e di input/output. Essi vengono
utilizzati nei grandi gruppi societari, nella pubblica amministrazione ed in tutte quelle strutture che hanno
bisogno di una potenza di elaborazione proporzionata al grande numero di utenti che devono fruirne.
Ovviamente non vanno confusi coi comuni computer server, macchine oramai diffuse presso tutte le
organizzazioni, anche piccole, perché contrariamente a questi ultimi, i mainframe sono concepiti per
ottenere le massime prestazioni. Non vanno nemmeno confusi con le server farm, perché ultime queste si
basano sull'idea di distribuire il carico di lavoro su un gran numero di piccoli server. I mainframe operano
invece con la filosofia opposta. Per lo stesso motivo, non vanno scambiati nemmeno con i cluster.

Minicomputer
Lo stesso argomento in dettaglio: Minicomputer.

In un secondo tempo, negli anni sessanta, in particolare da Digital e
da HP, vennero introdotti elaboratori dal costo abbastanza ridotto da
poter essere comprati anche da piccole aziende o da singoli
dipartimenti di ricerca e di dimensioni paragonabili ad un armadio.
Questo permise un utilizzo più flessibile. Per distinguerli dai
mainframe venne coniato il termine minicomputer.

Microcomputer
Lo stesso argomento in dettaglio: Microcomputer.

Esempio di minicomputer anni 60

All'inizio degli anni settanta l'introduzione del primo
microprocessore, l'Intel 4004, rese disponibili computer dal prezzo abbastanza ridotto da poter essere
acquistati anche da una singola persona. La prima generazione di questi dispositivi era destinata soprattutto
agli appassionati, perché di difficile utilizzo. I personal computer possono essere considerati
microcomputer.

Home computer
Lo stesso argomento in dettaglio: Home computer.

La seconda generazione di microcomputer, che prende il nome di
home computer (it.: computer domestico), fece il suo ingresso nel
mercato nella seconda metà degli anni settanta e divenne comune
nel corso degli anni ottanta, per estinguersi entro i primi anni
novanta con l'ascesa dei personal computer. Gli home computer,
macchine a costo contenuto e di utilizzo prevalentemente
domestico, contribuirono largamente a diffondere a livello popolare
l'uso del computer e all'alfabetizzazione informatica di vasti strati di
popolazione (specie giovanile) nei paesi sviluppati.

Commodore 64, un tipico Home
Computer

Basati su processori a 8 bit e costruttivamente molto semplici, erano
dotati di interfacce esclusivamente testuali e come memorie di
massa sfruttavano, almeno inizialmente, supporti analogici come le cassette audio. Erano utilizzati
prevalentemente come console per videogiochi, oppure per i primi approcci con la programmazione.
Questi computer quasi mai avevano sistemi di protezione della memoria, per cui si potevano fare dei danni
semplicemente dando dei comandi di modifica della memoria passando degli indirizzi "opportuni". Con
oltre dieci milioni di macchine vendute, il più rappresentativo computer di questa categoria fu il
Commodore 64. Anche lo ZX Spectrum della Sinclair ebbe buona diffusione.

Personal computer
Lo stesso argomento in dettaglio: Personal computer.

Per Personal Computer (PC) si intende un microcomputer economico destinato, prevalentemente, a un
utilizzo personale da parte di un singolo individuo. Si distingue da un Home computer principalmente
perché si prestano - grazie alle maggiori risorse hardware e software a disposizione - a utilizzi
maggiormente produttivi rispetto a questi ultimi, destinati invece a un utilizzo ludico o didattico. A

differenza degli Home Computer, i PC erano quasi sempre dotati di
monitor e lettori di floppy disk. I dischi rigidi entreranno a far parte
della dotazione standard di un Personal Computer solo agli inizi
degli anni novanta.
Dato che la definizione di Personal Computer si consolidò
definitivamente con la diffusione dei computer PC IBM, oggi per
Personal Computer (PC) spesso si intende un computer da essi
derivato, ma inizialmente il termine andrebbe riferito a macchine
con sistemi operativi e tipi di microprocessori del tutto diversi, quali
l'Olivetti P6060 e le prime versioni dell'Apple (Apple I e soprattutto
l'Apple II).

Altre categorie
workstation: computer general purpose monoutente
Apple II, un tipico Personal
dotati di più elevate risorse di elaborazione e costi
Computer dei tardi anni settanta
maggiori rispetto ai normali personal computer, e
destinati ad uso e compiti professionali, spesso in ambito
grafico o ingegneristico.
host: un qualsiasi computer che funge da terminale in
una rete informatica.
server: sono computer logicamente dedicati
all'espletamento di particolari servizi richiesti da un
computer client all'interno di un'architettura di rete clientserver come reti LAN e Internet.
supercomputer: elevatissima capacità di elaborazione
(spesso grazie ad un calcolo parallelo) e distinti dai
mainframe perché solitamente destinati ad una singola
Coppia di server in un armadio rack
applicazione come previsioni meteorologiche,
climatiche, calcolo scientifico ad elevate prestazioni e
simulazioni varie in generale.
sistemi barebone: personal computer preassemblati, costituiti di solito da case e scheda
madre, pronti per ulteriori personalizzazioni da parte di rivenditori o utenti finali.
portatile o notebook: computer trasportabili che possono entrare in una valigetta o essere
appoggiati sulle ginocchia (laptop). Nella famiglia dei portatili tipi tecnico-commerciali
distinti dai notebook propriamente detti sono rappresentati dai netbook e dagli ultrabook.
palmare: computer di ridotte dimensioni, tali da essere portati sul palmo di una mano.
tablet computer: computer grandi come una tavoletta e dotati di uno schermo tattile.
smartphone: hanno ormai caratteristiche molto simili (o per meglio dire sovrapponibili, c'è
una crescente tendenza ad eliminare le "barriere" tradizionali nell'informatica) ai palmari:
oltre agli apparati elettronici di telecomunicazioni per la ricetrasmissione possiedono infatti
anche un nucleo elettronico di elaborazione ed una memoria dati con tanto di sistema
operativo ad hoc e svariate applicazioni oltre ovviamente ai consueti dispositivi di inputoutput.
microcontrollore: elaboratori completi totalmente contenuti in singoli circuiti integrati e
dedicati a specifiche applicazioni (specific purpose[24]) in sistemi embedded. Appartengono
a quest'ultima categoria anche i dispositivi interni di commutazione in una rete di calcolatori.
console di videogiochi: rappresentano attualmente i computer domestici special purpose
dalle capacità di processamento più elevate per far fronte alle più svariate esigenze di

elaborazione, nonché anche il settore trainante per lo
sviluppo di nuovi più evoluti processori.
registratori di cassa: le moderne casse utilizzate nel
commercio sono mezzi informatici a tutti gli effetti. Quelle
di livello medio-alto sono normali PC-client (di tipo touch
screen) che accedono, via rete, al server su cui gira il
sistema gestionale dell'esercizio o della catena (vendite,
magazzino, approvvigionamento, ecc.).
POS: i dispositivi per effettuare i pagamenti elettronici
sono ormai mini computer.
ATM: volgarmente detti "bancomat", sono le
apparecchiature informatiche per le comuni operazioni
omonime.
Anche se non compresi nell'elenco, gli attuali cellulari, appena
sopra il livello base, potrebbero anch'essi essere considerati
computer dato che comprendono, in forma semplificata e minimale,
le classiche funzioni e applicazioni da smartphone.

Sportello Bancomat

Si noti come queste categorie abbiano una valenza più che altro convenzionale, dal momento che le
prestazioni di una "workstation" di cinque-dieci anni fa potrebbero risultare nettamente inferiori a quelle un
PC odierno. È significativa in tal senso la celebre (e profetica) legge di Moore sullo sviluppo dei sistemi di
elaborazione.

Oltre le categorie: emulazione e virtual machine
Una interessante possibilità è quella di riprodurre il funzionamento di altri sistemi operativi, o addirittura di
macchine arcade, di telefoni cellulari o degli home computer (usando particolari software) direttamente sul
PC o su altri dispositivi. Si veda la voce emulatore.

Architettura
Lo stesso argomento in dettaglio: Architettura (computer) e Architettura dei calcolatori.

Un computer, come premesso, non è altro che l'implementazione fisica, pratica, di una macchina di Turing
universale, secondo l'architettura fisica ideata da Von Neumann.
Per quanto riguarda l'architettura hardware sono diffuse le architetture dei processori basati su registri
generali. A questo livello hardware e software viaggiano appaiati sullo stesso piano: le istruzioni elementari
del processore (Instruction set) (salto, confronto, operazioni aritmetiche ecc.) sono definite in linguaggio
macchina, ovvero codificate in sequenze numeriche di bit; i linguaggi di programmazione a medio ed alto
livello, cioè più vicini o familiari al nostro linguaggio naturale, si ottengono come ulteriori codifiche (tabelle
di associazioni tra i nomi delle istruzioni) a partire dal linguaggio macchina stesso. Così accade che un
qualunque software applicativo abbia un suo codice oggetto o eseguibile espresso in linguaggio macchina
ed un suo codice sorgente espresso in linguaggio ad alto livello.
Una terza possibilità è l'assembly; questo particolare linguaggio è una "trascrizione" delle istruzioni base del
processore in un linguaggio intelligibile (solitamente nel formato istruzione indirizzo, o istruzione valore, o
altri - vedasi opcode). È possibile (per esempio) integrare l'assembly in programmi in C (ma questo
approccio non è sempre consigliabile anzi oggi è quasi del tutto abbandonato perché si preferisce scrivere
programmi adattabili a più piattaforme, vedi voce "Portabilità"; linguaggio macchina ed assembly non sono

mai portabili mentre esistono compilatori C multipiattaforma). Con
l'evolversi dei sistemi operativi (eccezion fatta per l'hacking) i
linguaggi a basso livello sono usati sempre meno, invece all'epoca
del DOS e soprattutto degli home computer questo approccio
veniva seguito spesso.
Un processore munito di memoria, dispositivi di input/output e bus
di collegamento tra periferiche è dunque un "elaboratore" secondo
la classica architettura generale di Von Neumann.
All'architettura hardware si sovrappone l'architettura software, che
comprende il sistema operativo, cioè il sistema generale di gestione
o coordinazione delle risorse hardware del computer e dei dati in
esso immagazzinati. Le istruzioni base del sistema operativo fanno
parte del set di istruzioni fondamentali del processore e, di
conseguenza, sono definite anch'esse in linguaggio macchina e
gestite dall'Unità di Controllo del processore. Le istruzioni del
sistema operativo a livello utente, eventualmente interfacciate
graficamente, sono anche qui ottenute tramite una codifica ad alto
livello delle istruzioni base, espresse in linguaggio macchina, di
gestione (pilotaggio) delle periferiche stesse, mascherando così
ancora una volta il complesso funzionamento interno del computer.

Schema interno di un PC (scheda
madre)

L'insieme di architettura hardware (quindi il processore) e sistema operativo costituiscono la cosiddetta
piattaforma informatica del sistema essendo questi due elementi strettamente correlati. Al di sopra della
piattaforma costituita da hardware e sistema operativo operano le applicazioni ovvero programmi che
offrono un servizio all'utente appoggiandosi al sottostante sistema operativo.

Costituenti tipo di un calcolatore elettronico personale
Lo stesso argomento in dettaglio: Personal computer.

Componentistica (hardware)
Lo stesso argomento in dettaglio: Hardware.

La macchina elaboratrice è adagiata all'interno di un cabinet o case e viene alimentata elettricamente da
un'unità (alimentatore), interna o esterna che fornirà al sistema le giuste tensioni elettriche alle sue diverse
componenti, nei termini della potenza e stabilità richieste.
Dal punto di vista pratico e costruttivo tutti i computer di questa categoria, hanno almeno:
1. una CPU,
2. una certa quantità di memoria primaria di lavoro, generalmente volatile ma piuttosto veloce,
attualmente RAM,
3. una certa quantità di memoria non volatile. Quest'ultima è suddivisa in:
1. una piccola parte (ROM, PROM, EPROM, EEPROM o Flash) in cui è scritto il primo
programma da eseguire all'avvio (Boot) del computer stesso (firmware). Esempi sono
Open Firmware e BIOS, che assolvono comunque anche ad altre funzioni di base, oltre
a queste. A seconda dei casi, questo primo programma potrà essere l'unico che la
macchina eseguirà oppure servirà a fare da trampolino di lancio per caricare il sistema

operativo vero e proprio dalla memoria di massa in
memoria di lavoro, o un ulteriore e intermedio
programma in grado di decidere quale particolare
sistema operativo selezionare: in questo caso si
parla di loader.
2. una memoria di massa, più capiente ma con velocità
d'accesso più lenta.
Case e tipo di installazione
Lo stesso argomento in dettaglio: Case (hardware).

Il componente forse meno essenziale, ma che caratterizza il
calcolatore al primo colpo d'occhio è l'involucro, generalmente
chiamato case nei personal computer e cabinet nei sistemi più
grandi. Il telaio che meccanicamente sostiene la componentistica,
l'apparato di raffreddamento generale, e l'involucro esterno
caratterizzano e in parte differenziano i molti tipi di macchine finora
viste.
Elemento fondamentale è il sistema di raffreddamento. Attualmente
Case nero per Personal computer di
molti calcolatori montano sistemi di raffreddamento sui singoli chip,
tipo MiddleTower
come CPU e GPU o altri, i quali possono andare da una semplice
alettatura per il raffreddamento ad aria, a ventole, o a sistemi con
circolazione di liquidi di raffreddamento. In aggiunta a questi, nel
case del computer vengono predisposti ulteriori altri sistemi per la
circolazione e l'espulsione dell'aria calda generata. Nei cabinet dei
mainframe e dei supercomputer, il problema del raffreddamento è
notevole, e l'energia in gioco spesa nell'implementarlo è una quota
Computer di dimensioni
rilevante del costo del sistema.
ridotte, a raffreddamento
passivo

Sistemi architetturalmente moderni o di piccole dimensioni riescono ad
avere una generazione di calore talmente bassa da fare a meno di ventole
od altre parti in movimento, con evidenti vantaggi, a pari dispersione termica, in termini di silenziosità o di
consumi. Il telaio e l'involucro caratterizzano visivamente la macchina, e possono situarsi in un arco
dimensionale che va dal computer palmare, alle armadiature dei grossi sistemi. Tali armadiature sono
principalmente costituite da un telaio, con alloggiamenti di vari standard, che permettono la rimozione,
spesso in attività, dei singoli componenti: schede processore, singolo cluster alloggiato in un rack, ed altro.
Alimentatore
Lo stesso argomento in dettaglio: Alimentatore elettrico.

L'alimentatore è l'elemento che fornisce energia al PC, e nel caso delle versioni portatili può essere
sostituito da alcune batterie. A seconda del tipo d'alimentatore il computer può avere lo spegnimento del
tipo:
Automatico, lo spegnimento del computer avviene automaticamente al termine del processo
software (tipico degli alimentatori ATX)
Manuale, lo spegnimento deve avvenire manualmente sotto il comando della macchina
(tipico degli alimentatori AT)

L'efficienza dell'alimentatore non è costante, ma dipende dal carico,
generalmente il rendimento massimo è ottenuto al 50% di carico
massimo e rimane buono con un range tra 25 e 80%, mentre
generalmente al di sotto del 20% di carico il rendimento tende a
ridursi velocemente, esiste anche una certificazione sull'efficienza
degli alimentatori per poter garantire un livello minimo
d'efficienza.[25]
Scheda madre
Lo stesso argomento in dettaglio: Scheda madre.

Pannello posteriore di un
alimentatore tipico su PC con presa
d'aria, presa di alimentazione
tripolare e interruttore on-off

In genere i tre componenti suddetti, escludendo solitamente la parte
di memoria di massa, si trovano implementati fisicamente insieme
sullo stesso circuito integrato o sulla stessa scheda elettronica, che in
questo caso viene detta scheda madre o mainboard, o
eventualmente in schede figlie o d'espansione direttamente inserite e
spesso anche alimentate elettricamente dalla stessa scheda madre.
Attualmente, all'interno della CPU vi è anche una piccola quantità
di memoria, detta memoria Cache; questo tipo di memoria è una
memoria veloce (ed anche molto costosa) nella quale vengono
caricate tutte le informazioni e/o le istruzioni più frequentemente
utilizzate ovvero elaborate dal processore, per far fronte alla
lentezza del Bus di collegamento fra CPU e memoria RAM;

Particolare di una scheda madre
Socket 370

Oltre ad eseguire programmi un computer deve anche poter comunicare con l'esterno ovvero con l'utente o
con altri dispositivi: per questo sono sempre presenti un certo numero di interfacce verso vari dispositivi
dette periferiche di sistema quali ad esempio l'I/O. Quasi sempre, tranne nei casi di microcontrollori molto
semplici, vi è infatti la possibilità di collegare una tastiera e un dispositivo di visualizzazione (monitor,
stampante, schermo). Inoltre un computer fa spesso uso di memorie di massa per registrare dati e
programmi a lungo termine liberando così spazio nella memoria RAM ed è quasi sempre possibile collegare
ad esso periferiche esterne e/o schede elettroniche di espansione interne.
Unità centrale di elaborazione
Lo stesso argomento in dettaglio: CPU.

La CPU, sigla di Central Processing Unit, è uno dei componenti
della macchina di von Neumann, il più diffuso modello teoricoimplementativo di processore. Si tratta di un circuito integrato
riprogrammabile dall'utente tramite programma applicativo ed è il
"cervello" vero e proprio del computer, ovvero il dispositivo che ha
il compito di elaborare (processing) le informazioni (dati)
provenienti dalla memoria centrale decodificando ed eseguendo le
istruzioni operative in codice macchina del programma e
appartenenti al set di istruzioni fondamentali specifiche della CPU
(instruction set), oltre che coordinare le altre unità di processamento
secondarie (coprocessore).
Una moderna CPU

Si suddivide in Unità di Controllo (Control Unit) ed Unità Logico Aritmetica (ALU). La sua struttura o
architettura è stata soggetta ad evoluzione nel tempo, integrando progressivamente quantità sempre
maggiori di transistor, arricchendosi di memoria interna detta cache di primo livello, aumentando la
dimensione del bus dati e integrando più di una struttura esecutiva delle istruzioni, detta pipeline,
aumentando così il grado di 'parallelismo'. Nelle ultime versioni si hanno più CPU che coesistono insieme
sullo stesso circuito integrato, detto quindi processore multicore, ad esempio dual-core, quad core o octacore a seconda che ospiti due, quattro o otto processori in parallelo.
Memorie
Lo stesso argomento in dettaglio: Memoria (informatica).

Oltre alla parte di memoria che per motivi architetturali attualmente
ormai risiede all'interno della CPU, si notano:
la memoria ROM che contiene il firmware (UEFI o BIOS)
necessario all'avviamento (boot) del computer cioè del
suo sistema operativo.
la memoria di lavoro o memoria principale o memoria
Vecchia memoria RAM (1986)
centrale, adesso generalmente RAM, molto veloce, ma
con il problema di essere volatile: allo spegnimento della
macchina il suo contenuto informativo viene perso. Le tecnologie attuali in ogni caso
prevedono già in itinere memorie di lavoro permanenti. Per raffronto sull'evoluzione
tecnologica, un "banco" RAM del 1986 con soli 4 MB di memoria è oggi talmente grande
che, su quella stessa superficie di circuito stampato, si riesce facilmente a collocare l'intero
circuito di un personal computer, compresi parecchi Gigabyte di memoria RAM.
per questo ed altri motivi alla memoria centrale si affianca sempre un altro tipo di memoria,
molto più lenta, ma capace di mantenere i dati ivi scritti per un tempo indefinito ovvero nel
lungo periodo su desiderio dell'utente. Questa memoria viene detta memoria secondaria,
memoria di massa o memoria d'immagazzinamento secondario ed è costituita in genere da
dischi magnetici (es. disco rigido, floppy disk) o dischi ottici (es. CD, DVD). Una promettente
evoluzione è rappresentata dai supporti a stato solido, detti anche SSD: sono molto simili
alle schede di memoria, hanno velocità di lettura più elevate rispetto ai dischi magnetici, ma
attualmente sono molto costosi. In casi di applicativi che richiedono poca memoria vengono
utilizzate le NVRAM, particolari RAM non volatili, se si vuole la scrittura e riscrittura dei dati,
le ROM se il programma non deve essere cambiato (firmware), o al massimo cambiato
molto raramente (ROM cancellabili tramite raggi UV o tensioni predefinite). In generale i dati
vengono scritti su queste memorie sotto forma di file: il modo in cui questi file sono
logicamente organizzati e catalogati è detto file system.

Altre schede elettroniche
Lo stesso argomento in dettaglio: Scheda elettronica.

Collegate tramite slot e socket alla scheda madre (e quindi alla CPU) sono le schede di espansione che
costituiscono dunque le periferiche interne del computer. Tra queste la più importante è la scheda video che
è l'elemento hardware che si occupa dell'elaborazione delle immagini e della loro visualizzazione sul
monitor. Altre schede d'espansione sono la scheda audio, la scheda di rete, la scheda Bluetooth, la scheda
Wi-Fi e la scheda di memoria.

La suddivisione del carico elaborativo tra CPU e le altre schede elettroniche ha fondamentalmente ragioni
storiche e pratiche di affidabilità e manutenibilità del sistema elettronico: le funzionalità di elaborazione
secondarie storicamente sono state infatti aggiunte in seguito ai primi processori in grado di compiere le sole
operazioni logico-matematiche ed il malfunzionamento di una o più schede non inficia il funzionamento
dell'unità centrale oltre alla possibilità di essere sostituite senza dover sostituire l'intero sistema.
Periferiche di Input-Output
Lo stesso argomento in dettaglio: Periferica.

Alle schede elettroniche o periferiche interne si aggiungono i
cosiddetti dispositivi di I/O necessari per comunicare in input con la
macchina impartendo istruzioni e visualizzare all'utente i risultati
dell'elaborazione. Tra questi dispositivi ricordiamo la tastiera, il
monitor, i lettori CD e floppy-disk, la stampante, il modem, le casse
audio, lo scanner, le cuffie, i supporti di memorizzazione
secondaria quali hard disk, floppy disk, CD, chiave USB ecc. Tutti
questi dispositivi sono detti anche periferiche di sistema.
Bus di sistema
Lo stesso argomento in dettaglio: Bus (informatica).

Vecchio Monitor a tubo catodico per
PC

Il computer non potrebbe funzionare senza il bus di sistema. Questo
è infatti il collegamento (parallelo) fra le varie componenti di un
computer: CPU, chipset, scheda video, periferiche, eccetera.
Esistono 3 tipi fondamentali di bus che, assieme, formano il bus di
sistema:
Bus indirizzi;
Bus dati;
Bus controlli.
Le periferiche esterne possono essere collegate al bus di sistema
Esempio di collegamento a bus
mediante le interfacce fornite dal costruttore (nel caso di
componenti di facile integrazione), o mediante interfacce
proprietarie nel caso di componenti particolari o non integrati nel proprio sistema (scheda madre). Questi
componenti sono detti schede di espansione e si collegano direttamente in alloggiamenti (slot) della scheda
madre che dialogano, grazie all'interfaccia del chipset, con tutto il resto del sistema. Alcuni tipi di interfacce
a "Slot":
ISA
EISA
VESA
Processor Direct Slot
PCI
PCI Express
PCI X
AGP (per le schede grafiche)
VMEbus

S-100
Zorro
NuBus
MBus
SBus
Micro Channel
Interfacce generiche
Esistono un certo numero di interfacce generiche, adatte a molti
scopi, che in genere i costruttori hanno cura di implementare sempre
nei computer che producono, per aumentarne la versatilità. In
genere le specifiche per queste interfacce sono standard pubblici,
stabilite da enti come l'IEEE o l'ISO.

Slot PCI a 32 Bit

RS232 (interfaccia seriale);
RS432;
Centronics (interfaccia parallela);
IEEE 488;
SCSI (disco rigido, CD-ROM, scanner e altri);
ATA (o IDE, PATA, EIDE per disco rigido e ottici);
SATA (per SSD, dischi rigidi e ottici);
eSATA (SATA per dispositivi esterni);
IEEE 1394 o Firewire esterno espandibile, capace di fornire
alimentazione ai dispositivi, in diversi tipi, (periferiche esterne come
dischi rigidi e ottici, scanner, videocamere e fotocamere digitali);

Porta seriale

Porta parallela
(Centronics)

PS/2 (tastiera e mouse);
ADB per tastiere, mouse e simili dispositivi di controllo;
SHUGART (per floppy disk);
USB (Universal Serial Bus, o bus seriale universale in italiano, esterno
espandibile, in diversi tipi, capace di fornire alimentazione ai dispositivi
tastiera e mouse, fotocamere digitali, ecc.);

Porte firewire
400

Porta firewire
800

Porte PS2

HDMI (High Definition Multimedia Interface).

Note tecniche
Porta USB

Altre configurazioni: case a rack di tipo U 1, comune a tutta la famiglia Xserve di Apple

Questa descrizione è da riferirsi solamente alla scheda di sistema di alcuni personal computer da tavolo,
principalmente quelli più diffusi. Tutti i dispositivi diversi, tipo i computer mobili come i carputer, palmtop,
Smartphone, Netbook, UMPC, console per videogiochi e tutti gli altri dispositivi informatici alternativi
possono presentare un'architettura interna anche notevolmente differente. I computer portatili, ad esempio,
per esigenze di spazio possono integrare il chipset in altri componenti (o viceversa). Le console per
videogiochi sono sprovviste di BIOS: una serie di sub-routine necessarie per l'avvio sono memorizzate ed
automaticamente eseguite direttamente da un unico integrato.
Inoltre alcuni computer di vecchia generazione (e tutte le console per videogiochi, anche le più moderne)
integrano la CPU direttamente saldate sulla scheda madre e quindi non rimovibile. Altri dispositivi invece
(come supercomputer, workstation e server) possono integrare sulla scheda madre due o più socket per
l'installazione di più CPU (per sistemi multiprocessore) oppure più schede madre per ottenere
configurazioni avanzate basate su sistemi con centinaia o anche migliaia di CPU che funzionano in
contemporanea.
Nel 1995, nel campo dei sistemi basati su processori IBM/Motorola, schede madre della classe Tsunami,
progettate per i processori PowerPC 604 e successivi erano dotate di slot per daughtercard o scheda figlia,
a singolo o multiplo processore essendone anch'esse sprovviste. Ugualmente, alcune schede madre della
metà degli anni novanta, progettate per i processori Pentium II e per i primi processori Pentium III (con core
non Coppermine) erano sprovviste di socket e montavano invece uno slot denominato Slot 1 simile ai
normali slot d'espansione PCI per alloggiare una scheda elettronica contenente 2 o più integrati, che insieme
costituivano la CPU del Computer. Oggi con la tecnologia dual core e la più recente multi core è invece
possibile integrare direttamente all'interno di un unico processore due (per il dual core) o più (per il multi
core) core logici nello stesso package, capaci di aumentare la potenza di calcolo senza aumentare la
frequenza di funzionamento del processore.

Modularità ed espandibilità
In termini molto generali, dal punto di vista della possibilità di modifica, aggiornamento, espansione e
personalizzazione dell'architettura hardware di un computer vi possono essere i seguenti casi:
nulla o assai limitata possibilità di intervento. È il caso, ad esempio, dei microcontroller, dei
notebook (o dei derivati netbook e ultrabook), dei palmari, degli smartphone, dei tablet;[26]
da buona a ottima possibilità di intervento. È il caso delle macchine server, delle
workstation, dei personal di tipo desktop e simili. Per i server di tipo blade la modularità e la
scalabilità è la caratteristica peculiare dei sistemi di questo tipo.
Nel secondo caso occorre fare però un'altra distinzione:

il computer è un pre-assemblato/marchiato da un fabbricante OEM o da un'azienda system
integrator;
il computer è il risultato di un "libero" assemblaggio di componenti prescelti, realizzato
dall'utente (o da un assemblatore professionale per conto suo).
Nel caso di un "assemblato" la possibilità di espansione, modifica, personalizzazione, evoluzione,
manutenzione, ecc. sono spesso molto ampie. Nel primo, invece, dipende dalla configurazione-architettura
del sistema ma, in generale, è meno possibile del primo. Questo può dipendere da limitazioni di tipo fisico
(hardware) ma anche software e/o imposte dall'OEM.
Occorre anche considerare che i computer (di qualsiasi genere ma vale soprattutto per quelli "chiusi" come
notebook per non parlare degli smartphone o dei tablet) vengono realizzati e venduti dai fabbricanti con il
sistema operativo (e tutta la parte software delle periferiche hardware) su licenza OEM. In questi casi è il
produttore che mette a disposizione il software del sistema e gli aggiornamenti stessi: spesso e volentieri il
software "originale" del produttore del singolo componente (o un'applicazione qualsiasi) non funziona sul
computer in quanto il produttore OEM lo ha modificato e personalizzato per quello specifico
modello/versione di computer (questo accade spesso anche per i driver). Quindi, in questi casi, non solo è
difficile (o fisicamente impossibile) cambiare un componente hardware (nel senso di evoluzione non certo
di sostituzione per guasto), ma non può essere neppure aggiornato il software di una periferica (costruita e
venduta singolarmente da un produttore) se non quello distribuito dall'OEM dell'intero sistema.
È per questo che tutti i grandi produttori di computer invitano a scaricare il software e gli aggiornamenti
unicamente dal proprio portale o mediante la funzione di update del dispositivo e quelli delle
periferiche/accessori avvertono che il software (driver e strumenti) dei loro componenti potrebbe non
funzionare su computer OEM.
Pertanto, sarebbe più corretto parlare di personalizzazione della configurazione del computer dovendo non
solo considerare la possibilità di espansione/modifica dell'hardware ma anche del sistema operativo e del
software (firmware, driver, applicazioni, ecc) in generale.

Parametri prestazionali
Parametri prestazionali di un computer sono le sue capacità di processamento e le sue capacità di
memorizzazione. In linea di massima si identificano dunque i seguenti parametri:
Per la capacità di processamento:
frequenza di clock del processore;
architettura a 8 bit, 16, 32 bit o 64 bit e multicore;
Un parametro prestazionale di calcolo può essere anche la potenza di calcolo in MIPS oppure in FLOPS
cioè il numero di operazioni in virgola mobile eseguite in un secondo dalla CPU (specie per computer a fini
di calcolo scientifico), anche se tale parametro non tiene in conto delle operazioni in numeri interi comuni
invece nei PC domestici.
Per la capacità di memoria:
capacità della memoria primaria o centrale (RAM);
capacità della memoria secondaria (memoria di massa);

A questi si associano valutazioni intorno alla qualità delle schede elettroniche che compongono l'hardware.

Reti di computer
Lo stesso argomento in dettaglio: Reti di calcolatori.

Più calcolatori possono essere collegati insieme in rete formando una rete di calcolatori sotto forma di
sistemi distribuiti per la condivisione di dati e delle risorse software e/o hardware come nel caso del calcolo
distribuito. Un esempio di rete di calcolatori sono le reti aziendali (Intranet) e la rete Internet. In particolare
queste reti si suddividono in reti client-server in cui esistono calcolatori che erogano servizi (server) a
calcolatori o utenti che ne fanno richiesta (client) (ad es. le Reti Windows e le Reti Linux), oppure reti peer
to peer che offrono un'architettura logica paritaria dove ciascun calcolatore può svolgere sia funzioni di
server che funzioni di client. Anche i sistemi di tipo mainframe formano una rete informatica tipicamente
con risorse hardware centralizzate e condivise. I vantaggi di queste reti sono evidenti in termini di facilità ed
efficienza di comunicazione e gestione delle informazioni all'interno delle organizzazioni o aziende private
stesse. A livello logico tutti questi tipi di reti sono realizzate e si differenziano tra loro grazie a diversi
protocolli di comunicazione utilizzati e relativi software, che caratterizzano e rendono possibile quindi le
funzionalità stesse di rete.[27]
Una rete di tipo particolare è il dominio.

Evoluzione: computer quantistici
Lo stesso argomento in dettaglio: Computer quantistico.

Tra i vari filoni attivi di studio e di ricerca si distingue l'informatica quantistica, che prevede da tempo
un'evoluzione/rivoluzione del computer classico basata sulle nozioni e sui fenomeni fisici offerti dalla
meccanica quantistica. Il dispositivo progettato seguendo questi criteri, viene comunemente chiamato
computer quantistico.

Note
1. ^ Luciano Canepari, computer, in Il DiPI: dizionario di pronuncia italiana, Bologna,
Zanichelli, 2009, ISBN 978-88-08-10511-0.
2. ^ Paul E. Ceruzzi, Storia dell'informatica. Dai primi computer digitali all'era di Internet,
Apogeo, 2006, pagina 9.
3. ^ Altri tipi di elaborazione dati sono ad esempio l'elaborazione di testi, la gestione di
database, il rendering di immagini tridimensionali.
4. ^ Mente e Macchina - 1958, John Von Neumann
5. ^ Online Etymology Dictionary, su etymonline.com.
6. ^ Ottorino Pianigiani, Vocabolario Etimologico, Polaris, 1993 Etimologia: computare; (http://
www.etimo.it/?term=computare&find=Cerca)
7. ^ J. Copeland, The Modern History of Computing (http://plato.stanford.edu/entries/computing
-history/)
8. ^ Oxford English Dictionary, s.v. "Computer"
9. ^ M. Campbell-Kelly e W. Aspray, Computer: a history of the information machine, Westview
Press, Boulder, 2004, p.3

10. ^ «Anch'io gioco con le "net - parole"» - Intervista a Francesco Sabatini, Presidente
dell'Accademia della Crusca CITI Traduzioni | Cooperativa Italiana di Traduttori e Interpreti |
Accademia della Crusca (http://www.cititraduzioni.it/it/accademia_crusca.htm) Archiviato (htt
ps://web.archive.org/web/20110920054532/http://www.cititraduzioni.it/it/accademia_crusca.h
tm) il 20 settembre 2011 in Internet Archive.
11. ^ Corriere della Sera.it - Scioglilingua - Forum (http://forum.corriere.it/scioglilingua/12-09-200
8/esterofilia_linguistica-1114522.html)
12. ^ Corriere della Sera.it - Scioglilingua (http://www.corriere.it/Rubriche/Scioglilingua/2004/14
maggio.shtml)
13. ^ Arrigo Castellani Morbus anglicus, Studi linguistici italiani, n. 13, pp. 137-153
14. ^ Bruno Migliorini et al., Scheda sul lemma "computiere", in Dizionario d'ortografia e di
pronunzia, Rai Eri, 2010, ISBN 978-88-397-1478-7.
15. ^ G. Dalakov, "The Analytical Engine of Charles Babbage" (http://www.history-computer.co
m/Babbage/AnalyticalEngine.html)
16. ^ P.e. la sezione audio e video può essere su scheda o integrata nella scheda madre o nella
CPU.
17. ^ (EN) Tim Fisher, What Is a Computer Case?, su lifewire.com, 22 marzo 2018. URL consultato il
27 maggio 2018.
18. (EN) Nell Dale e John Lewis, Computer Science Illuminated, 6ª ed., Jones & Bartlett Pub, 31
dicembre 2014, ISBN 978-1-284-05591-7. URL consultato il 29 settembre 2017.
19. ^ Marisa Addomine e Daniele Pons, Informatica. Ediz. arancione. Metodi e fondamenti. Per
le Scuole superiori. Con DVD. Con espansione online, Arancione, Zanichelli, 13 gennaio
2014, ISBN 978-88-08-31278-5. URL consultato il 29 settembre 2017.
20. ^ Copia archiviata (PDF), su qss.stanford.edu. URL consultato il 24 agosto 2011 (archiviato dall'url
originale il 14 marzo 2013).
21. ^ Alan Turing Scrapbook - Who invented the computer? (http://www.turing.org.uk/turing/scrap
book/computer.html)
22. ^ A.M. Turing, "On Computable Numbers, with an Application to the Entscheidungsproblem",
Proceedings of the London Mathematical Society, 1937, 2(42), pp. 230-265.
23. ^ Rich Didday, Home computers: 2E10 Questions & answers, Vol II: Software, Dilithium
press, 1977 Forest Growe, Oregon
24. ^ Esempi: nel cronotermostato di casa, in un impianto home video, in un forno a microonde,
nei distributori self-service di ogni tipo (carburanti, bevande e spuntini, preservativi, ecc.) per
non parlare delle cosiddette centraline delle moderne automobili o veicoli in generale.
25. ^ Certificazione 80 PLUS per gli alimentatori: l’efficienza è tutto? (https://techprincess.it/alim
entatore-pc-certificazione-80-plus-efficienza/)
26. ^ Nel caso di prodotti realizzati da un costruttore che realizza contemporaneamente
l'hardware e il sistema operativo specifico, la cosa è praticamente impossibile: basti pensare
ad Apple
27. ^ Andrew S. Tanenbaum, rdc.

Voci correlate
Architettura (computer)
Architettura dei calcolatori
Bus (informatica)
Computer grafica
Computer music
Controller (informatica)

Desktop computer
Hardware
Home computer
Microcomputer
Minicomputer
Periferica
Personal computer
Storia dell'informatica
Storia del computer
Storia del calcolo meccanico
Supercomputer
Tablet computer
Unità centrale

Altri progetti
Wikiquote contiene citazioni sul computer
Wikizionario contiene il lemma di dizionario «computer»
Wikimedia Commons (https://commons.wikimedia.org/wiki/?uselang=it) contiene
immagini o altri file sul computer (https://commons.wikimedia.org/wiki/Category:Compu
ters?uselang=it)

Collegamenti esterni
computer, su Treccani.it – Enciclopedie on line, Istituto dell'Enciclopedia Italiana.
computer, in Enciclopedia della Matematica, Istituto dell'Enciclopedia Italiana, 2013.
(EN) Computer, su Enciclopedia Britannica, Encyclopædia Britannica, Inc.
(EN) Computer, su The Encyclopedia of Science Fiction.
(EN) Opere riguardanti Computer, su Open Library, Internet Archive.

Controllo di
autorità

Thesaurus BNCF 2752 (https://thes.bncf.firenze.sbn.it/termine.php?id=2752) ·
LCCN (EN ) sh85029552 (http://id.loc.gov/authorities/subjects/sh85029552) · GND
(DE) 4070083-5 (https://d-nb.info/gnd/4070083-5) · BNE (ES) XX524661 (http://catal
ogo.bne.es/uhtbin/authoritybrowse.cgi?action=display&authority_id=XX524661)
(data) (http://datos.bne.es/resource/XX524661) · BNF (FR ) cb119401913 (https://ca
talogue.bnf.fr/ark:/12148/cb119401913) (data) (https://data.bnf.fr/ark:/12148/cb119
401913) · J9U (EN, HE) 987007545617605171 (http://uli.nli.org.il/F/?func=find-b&loc
al_base=NLX10&find_code=UID&request=987007545617605171) · NDL
(EN, JA ) 00561435 (https://id.ndl.go.jp/auth/ndlna/00561435)

Portale Informatica

Portale Scienza e tecnica

Estratto da "https://it.wikipedia.org/w/index.php?title=Computer&oldid=134065936"

Questa pagina è stata modificata per l'ultima volta il 20 giu 2023 alle 10:15.

Portale Storia

Il testo è disponibile secondo la licenza Creative Commons Attribuzione-Condividi allo stesso modo; possono
applicarsi condizioni ulteriori. Vedi le condizioni d'uso per i dettagli.

